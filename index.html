<html>
<header>
    <img src="https://murlo.org/uk/wp-content/themes/Murlo/images/logo.png"/>
    <h1>Сайт «Мурло» - все про котів!</h1>
    <p>Вітаємо вас на сайті «Мурло»! Якщо ви потрапили до нас, то напевно також як і ми любите котів. А як же їх не любити: такі красиві і загадкові, витончені і граціозні, ніжні і ласкаві, забавні і навіть смішні - все це про наших домашніх улюбленців котів! Ці тварини ніколи не перестають нас дивувати, як і ми ніколи не перестаємо захоплюватися і милуватися ними.</p>
<nav>Породи котів </nav>
</header>
<main>
    <h2>Породи котів з фотографіями</h2>
    <p>Пухнасті або голі, ласкаві або норовливі, непосиди або лежибоки - все це про наших домашніх улюбленців котів. Наразі у світі нараховується близько сотні порід котів, кожна з яких має свої, притаманні їй властивості та характеристики. Якщо ви хочете завести домашнього улюбленця і ним буде кошеня, то краще заздалегідь дізнатися, яка порода котів найкраще вам підходить. Якщо ж ви вже маєте кошеня, наприклад вам його подарували, то саме тут ви зможете дізнатися як правильно доглядати кошеня цієї породи та чого від нього варто очікувати.</p>
    <details><h3>Абіссинська кішка: опис породи</h3>
Струнке та граційне тіло, зелені або янтарні очі, довгий звужений на кінчику хвіст, а також розвинений інтелект та дружелюбний характер – все це про абіссинських котів і кішок. І ці дивовижні тварини з’явилися не в результаті селекційної роботи людини, вони є неймовірним досягненням матінки природи!
<h3>Історія абіссинських котів</h3>
Сучасна історія абіссинських котів починається з 1904-го року, коли породу було офіційно зареєстровано. Однак повна історія бере свій початок ще з Абіссинії (Ефіопська імперія, існувала з 980 по 1974 роки, нині Ефіопія), на території якої мешкали дикі африканські коти. Саме останні вважаються предками абіссинської породи домашніх котів. Хоча останні генетичні дослідження показали, що можливо ця порода родом з Південно-Східної Азії.Першим абіссинцем у Європі став кіт на ім’ям Зула, якого з Александрії Єгипетської привіз капітан британський воєнної експедиції в 1868 році. Вже в 1889 році було опубліковано перший стандарт породи , тобто на 15 років раніше, ніж її офіційно зареєстрували. Частково цей стандарт зберігся і до сьогоднішнього часу (тільки частково тому, що тоді абіссинські коти мали різноманітні форми тіла й забарвлення шерсті, а зараз ці “рамки” значно звузилися).
<img src="https://murlo.org/uk/wp-content/uploads/2015/08/%D0%90%D0%B1%D1%96%D1%81%D1%81%D0%B8%D0%BD%D1%81%D1%8C%D0%BA%D0%B0-%D0%BA%D1%96%D1%88%D0%BA%D0%B0-%D1%84%D0%BE%D1%82%D0%BE-2-300x200.jpg"/>
<h3>Стандарт абіссинської породи</h3>
<p>1. Тіло середнього розміру, витончене, гнучке, з добре розвиненою мускулатурою. Довжина корпусу середня, шия струнка.</p>
<p>2. Голова у формі ледве клина з округлими контурами.</p>
<p>3. Мордочка не загострена, підборіддя не виступаюче.</p>
<p>4. Вуха великі, широкі біля основи та трохи закруглені на кінчиках.</p>
<p>5. Очі великі та виразні, мигдалеподібної форми. Колір очей від зеленого до янтарного.</p>
<p>6. Кінцівки довгі та стрункі. Лапи овальні, вузькі.</p>
<p>7. Хвіст довгий, товстий біля основи та загострений на кінчику.</p>
<p>8. Шерсть коротка, густа, тонка і шовковиста. На кожному волоску є подвійний чи потрійний тікінг.</p>
<p>9. Колір шерсті буває чотирьох видів: дикий, голубий, червоний і фавн. Інші кольори визнаються не всіма організаціями.</p>
<p>10. Недоліки: розірване намисто, смужки на передніх ногах, занадто світле підшерстя, відсутність окантовки повік, недостатність смужок тікінгу.</p>
<img src="https://murlo.org/uk/wp-content/uploads/2015/08/%D0%90%D0%B1%D1%96%D1%81%D1%81%D0%B8%D0%BD%D1%81%D1%8C%D0%BA%D0%B0-%D0%BA%D1%96%D1%88%D0%BA%D0%B0-%D1%84%D0%BE%D1%82%D0%BE-%D0%BA%D0%BE%D1%88%D0%B5%D0%BD%D1%8F%D1%82-300x200.jpg"/>
<h4>Забарвлення шерсті</h4>
<p>1. Дикий (Ruddy) – шерсть червонувато-коричневого кольору, тікінг має відтінки чорного або темно-коричневого кольору, підшерстя оранжево-коричневе.</p>
<p>2. Голубий (Blue) – шерсть теплого бежевого кольору, тікінг має відтінки грифельно-сірого кольору, підшерстя рожево-бежеве.</p>
<p>3. Червоний (Red) – шерсть теплого палаюче-червоного кольору, тікінг шоколадно-коричневий, підшерстя червонувате.</p>
<p>4. Фавн (Fawn) – шерсть теплого рожево-бежевого кольору, тікінг какао-коричневого світлого кольору, підшерстя рожево-бежеве.</p>
<h3>Характер абіссинських котів та кішок</h3>
Як вже було зазначено вище, абіссинські коти досить розумні та мають хороший дружелюбний характер. Як і всі кошенята, маленькі абіссинці дуже грайливі, але ця риса у них лишається навіть після дорослішання. Вони завжди залюбки пограються і задоволено помурчать коли ви їх погладите. При цьому коти й кішки цієї породи досить самостійні, а тому підійдуть навіть тим, хто часто відлучається із дому.Завдяки своєму характеру абіссинці будут хорошими компаньйонами не тільки для вас, але й для інших тварин у домі, будь-то кіт, собака чи навіть папужка. Хоча за останнім будь-яка кішка з цікавістю спостерігатиме, напевне роздумуючи як же дістати цю пташечку з клітки.
<h3>Де купити абіссинське кошеня</h3>
<p>1. В Києві абіссинських кошенят пропонує розплідник «Royal Joy» ( http://www.royaljoy.com.ua/ );</p>
<p>2. У Львові кошенят абіссинської породи пропонує розплідник «Abylove» ( http://www.abylove.com/ );</p>
<p>3. В Донецьку абіссинців можна купити в розпліднику «Konfetti» ( http://www.konfetti-cat.com/ );</p>
<p>4. В місті Херсон купити абісинське котеня можна в розпліднику «Cool ABY*UA» ( http://exclusive.ks.ua/ ).</p>
<h3>Фото абіссинських котів і кошенят</h3>
<img src="https://murlo.org/uk/wp-content/uploads/2015/08/%D0%9A%D0%BE%D1%88%D0%B5%D0%BD%D1%8F%D1%82%D0%B0-%D0%B0%D0%B1%D1%96%D1%81%D1%81%D0%B8%D0%BD%D1%81%D1%8C%D0%BA%D0%BE%D1%97-%D0%BF%D0%BE%D1%80%D0%BE%D0%B4%D0%B8-750x500.jpg"/>
<img src="https://murlo.org/uk/wp-content/uploads/2015/08/%D0%90%D0%B1%D1%96%D1%81%D1%81%D0%B8%D0%BD%D1%81%D1%8C%D0%BA%D1%96-%D0%BA%D0%BE%D1%82%D0%B8-%D1%84%D0%BE%D1%82%D0%BE-750x498.jpg"/>
<img src="https://murlo.org/uk/wp-content/uploads/2015/08/%D0%94%D0%B5-%D0%BA%D1%83%D0%BF%D0%B8%D1%82%D0%B8-%D0%B0%D0%B1%D1%96%D1%81%D1%81%D0%B8%D0%BD%D1%81%D1%8C%D0%BA%D0%B5-%D0%BA%D0%BE%D1%82%D0%B5%D0%BD%D1%8F-750x500.jpg"/>
<img src="https://murlo.org/uk/wp-content/uploads/2015/08/%D0%90%D0%B1%D1%96%D1%81%D1%81%D0%B8%D0%BD%D1%81%D1%8C%D0%BA%D0%B0-%D0%BA%D1%96%D1%88%D0%BA%D0%B0-%D1%84%D0%BE%D1%82%D0%BE-%D1%86%D1%96%D0%BD%D0%B0-750x524.jpg"/>
   <summary>Абіссинська кішка</summary></details>

   <details><h3>Про породу Норвезький лісовий кіт</h3>
   Порода норвезьких лісових котів відноситься до довгошерстих. Довга шерсть цих котів напряму пов’язана з їхнім природним середовищем – суворим зимовим кліматом Норвегії. Предки цієї породи були швидкими і вправними мисливцями, вони витримували сильні морозні вітри і великі насипи снігу. Однак сьогодні норвезький лісовий кіт звичайнісінька домашня порода котів, яка отримала у спадок від предків густу шерсть і кмітливість.

Коли саме починається історія цієї породи достовірно не відомо, однак виникнення норвезьких лісових котів приписують на середину 16-того століття. Перші письмові згадки породи присутні у «Норвезьких народних казках» 1841 року, де згадуються коти з довгим, пухнастим хвостом. На своїй батьківщині ця порода була досить популярна, але після Другої світової війни ситуація погіршилася. Тоді норвезьких котів почали схрещувати з іншими породами і виникла загроза зникнення чистокровних представників породи.
<img src="https://murlo.org/uk/wp-content/uploads/2014/09/%D0%9A%D0%BE%D1%88%D0%B5%D0%BD%D1%8F-%D0%BD%D0%BE%D1%80%D0%B2%D0%B5%D0%B7%D1%8C%D0%BA%D0%BE%D1%97-%D0%BB%D1%96%D1%81%D0%BE%D0%B2%D0%BE%D1%97-%D0%BA%D1%96%D1%88%D0%BA%D0%B8-300x193.jpg"/>
Для запобіганню зникненню було прийнято цілий ряд правил з розведення породи норвезьких лісових котів. Так, кожен заводчик перш ніж зайнятися розведенням, мав показати своїх котів у спеціальному комітеті і, якщо ті відповідали норвезькій породі, реєструвалися та давався дозвіл не розведення. Поступово порода відновила кількісну популяцію, але лише після 1977 року норвезькі лісові коти офіційно отримали дозвіл брати участь у всіх європейських виставках.

За своїми розмірами порода норвезьких лісових котів досить велика, але вага досить середня – від 5 до 7 кілограм у дорослого самця, та трохи менше у самиці. Зумовлена така «незістиковка» пишною шерстю та густим водонепроникним підшерстям, які надають коту об’ємності. Зовнішня шерсть цих котів довга, м’яка і блискуча, а внутрішнє підшерстя має «масляні» водовідштовхуючі шерстинки.
<img src="https://murlo.org/uk/wp-content/uploads/2014/09/%D0%9D%D0%BE%D1%80%D0%B2%D0%B5%D0%B7%D1%8C%D0%BA%D0%B0-%D0%BB%D1%96%D1%81%D0%BE%D0%B2%D0%B0-%D0%BA%D1%96%D1%88%D0%BA%D0%B0-300x189.jpg"/>
Ще однією відмітною ознакою норвезьких котів є міхові комірці кругом шиї, або, як їх часто називають, густі «брижі». Загалом, саме шерсть є однією з визначних ознак цієї породи. Але і крім неї норвезьким лісовим котам є чим похвалитися: сильне і гнучке тіло, довгий і пухнастий хвіст, довгі ноги, а також великі, загострені на кінчиках вуха, з присутніми на них пензликами, як у рисі.

За своєю природою представники норвезької породи котів є прекрасними мисливцями і перш за все цінують свободу. Та не зважаючи на це, вони добре приживаються в домі та чудово ладнають з людьми.
<h5>«Норвезький лісовий кіт – порода середнього або великого розміру. Тіло видовжене і сильне, кістяк масивний. Кінцівки теж довгі, мускулисті, а задні ноги трохи довші передніх. Лапи круглі, широкі, з пензликами шерсті поміж пальців. Хвіст мінімум такої ж довжини як тіло, опущений рівномірно, з пишною шерстю. Голова має форму рівностороннього трикутника. Вуха великі, високо поставлені, широкі біля основи, прикрашені пензликами шерсті, як у рисі. Очі великі, овальні, широко відкриті. Колір очей повинен гармонувати з кольором шерсті. Шерсть середньої довжини з густим м’яким підшерстям. Визнаються всі забарвлення, крім шоколадного, цінамону і відповідних ослаблених у будь-яких комбінаціях (табби, триколор і т.д.).» – описують норвезьку лісову породу стандарти опису котів.</h5>
<h3>Характер норвезьких лісових котів</h3>
Не зважаючи на великі розміри і міцне тіло, норвезькі лісові коти мають м’який характер і гарні манери. Вони люблячі і терплячі, навіть до неслухняних дітей та не набридвилих інших тварин. Ці коти часто прив’язуються до людей, однак на руки вони не спішитимуть: для норвезьких котів більшим щастям буде повалятися поруч із господарем, а не в нього на колінах. Також представники цієї породи не люблять всяких «обнімашок», але люблять, коли її гладять по шерсті і чухають.
<img src="https://murlo.org/uk/wp-content/uploads/2014/09/%D0%9D%D0%BE%D1%80%D0%B2%D0%B5%D0%B7%D1%8C%D0%BA%D0%B8%D0%B9-%D0%BB%D1%96%D1%81%D0%BE%D0%B2%D0%B8%D0%B9-%D0%BA%D1%96%D1%82-%D1%85%D0%B0%D1%80%D0%B0%D0%BA%D1%82%D0%B5%D1%80.jpg"/>
Порода норвезьких лісових котів – це хоробрі і грайливі домашні улюбленці. Вони люблять досліджувати найвищі місця у будинку, а так гратися у всілякі активні ігри, особливо якщо гра буде справнім полюванням на мишку.

Що стосується незнайомих людей у домі – норвезькі лісові коти будуть стримані з ними, але коли звикнуть до них і побачать, що тим можна довіряти – стануть більш дружелюбними і ніжними. Коти даної породи, як правило, однаково добре відносяться до всіх членів сім’ї і не мають звички «вибирати собі улюбленця».
<h3>Фото норвезьких лісових котів</h3>
<img src="https://murlo.org/uk/wp-content/uploads/2014/09/%D0%9D%D0%BE%D1%80%D0%B2%D0%B5%D0%B7%D1%8C%D0%BA%D0%B8%D0%B9-%D0%BB%D1%96%D1%81%D0%BE%D0%B2%D0%B8%D0%B9-%D0%BA%D1%96%D1%82-%D0%BA%D1%83%D0%BF%D0%B8%D1%82%D0%B8-150x150.jpg"/>
<img src="https://murlo.org/uk/wp-content/uploads/2014/09/%D0%9A%D0%BE%D1%88%D0%B5%D0%BD%D1%8F-%D0%BF%D0%BE%D1%80%D0%BE%D0%B4%D0%B8-%D0%9D%D0%BE%D1%80%D0%B2%D0%B5%D0%B7%D1%8C%D0%BA%D0%B8%D0%B9-%D0%BB%D1%96%D1%81%D0%BE%D0%B2%D0%B8%D0%B9-%D0%BA%D1%96%D1%82-150x150.jpg"/>
<img src="https://murlo.org/uk/wp-content/uploads/2014/09/%D0%9D%D0%BE%D1%80%D0%B2%D0%B5%D0%B7%D1%8C%D0%BA%D0%B8%D0%B9-%D0%BB%D1%96%D1%81%D0%BE%D0%B2%D0%B8%D0%B9-%D0%BA%D1%96%D1%82-%D1%84%D0%BE%D1%82%D0%BE-2-150x150.jpg"/>
<img src="https://murlo.org/uk/wp-content/uploads/2014/09/%D0%A4%D0%BE%D1%82%D0%BE-%D0%BD%D0%BE%D1%80%D0%B2%D0%B5%D0%B7%D1%8C%D0%BA%D0%BE%D0%B3%D0%BE-%D0%BB%D1%96%D1%81%D0%BE%D0%B2%D0%BE%D0%B3%D0%BE-%D0%BA%D0%BE%D1%82%D0%B0-150x150.jpg"/>
   <summary>Норвезький лісовий кіт</summary></details>

    <details><h3>Бенгальський кіт</h3>
Бенгальські коти не змусять вас сумувати, своєю цікавістю та пустощами вони розвеселять будь-якого господаря. Це не та порода котів, яку можна часто застати за сном на колінах будь-кого із сім’ї.  А своїм, не схожим на більшості котячих голосом, бенгальський кіт вразить навіть витонченого слухача.
<h3>Історія виникнення породи</h3>
Бенгальський кіт є результатом схрещування домашньої кішки і дикого Азійського леопардового кота. Предки цієї породи мали коричневі або чорні плями, які були хаотично розкидані на загальному жовтоватому фоні. Однак під час розповсюдження породи її  схрещували з представниками інших видів, в результаті чого зараз зустрічається і багато інших забарвлень бенгальських котів.
<img src="https://murlo.org/uk/wp-content/uploads/2014/08/%D0%91%D0%B5%D0%BD%D0%B3%D0%B0%D0%BB%D1%8C%D1%81%D1%8C%D0%BA%D0%B8%D0%B9-%D0%BA%D1%96%D1%82-2-750x504.jpg"/>
Сьогодні ж, як правило, заводчики дотримуються чистоти породи. Хоча часто для розведення використовують і диких котів, однак потомство таких альянсів офіційно вважається гібридами, принаймні до четвертого покоління. А от четверте покоління вже вважається повноправними бенгальськими котами.

Хоча предки цієї породи і досі ведуть дикий спосіб життя, сьогоднішні бенгальські коти є воістину домашніми. Вони дружелюбні, добрі, ніжні та дуже розумні. Ці коти дуже толерантні, а тому їх часто можна побачити на фото навіть з собаками. Бенгальські коти дуже активні, люблять погратися з іграшками чи з кимсь із господарів, вилізти на дерево, а також добряче побігати чи навіть пополювати.
Коти цієї породи наділені середнього розміру тілом. Завдяки подовженому тілу, добре розвиненій мускулатурі, довшим по відношенню до передніх заднім ногам, рухомих при ходьбі плечей бенгальські коти набувають справжнього «дикого» вигляду. А під час руху вони взагалі більше нагадують пантеру, ніж домашнього улюбленця.
<img src="https://murlo.org/uk/wp-content/uploads/2014/08/%D0%91%D0%B5%D0%BD%D0%B3%D0%B0%D0%BB%D1%8C%D1%81%D1%8C%D0%BA%D0%B0-%D0%BA%D1%96%D1%88%D0%BA%D0%B0-%D1%84%D0%BE%D1%82%D0%BE-750x522.jpg"/>
Ця по порода котів має довгасте обличчя зі спрямованим профілем, широкий ніс, округлий лоб та незвичайно красиві очі. Щоки і підборіддя у бенгальських котів білого кольору, вушка середнього розміру, заокругленої форми на кінчиках. Шерсть коротка, буває різних варіантів теббі-забарвлення, завдяки яким бенгальські коти такі індивідуальні, не схожі на більшість інших порід.

Хоча з іншого боку, палітра натуральних забарвлень бенгальських котів не така вже й різноманітна: браун теббі, білий з жовтуватим відтінком живіт і горизонтально спрямований малюнок з плям чи розеток по всьому тілу. Не таке вже й різноманіття скажете ви. Однак, як згадувалося вище, завдяки схрещуванню бенгальської кішки з іншими породами гамма забарвлень збагатилася ні стільки, що ми навіть не ризикуватимемо перераховувати всі можливі варіації кольорів і малюнків, якими можуть володіти коти цієї породи.
<h3>Стандарт породи</h3>
<p>1. Розміром тварини від середнього до великого. Тіло трохи витягнуте, міцне, мускулисте.</p>
<p>2. Кінцівки середньої довжини, мускулисті.</p>
<p>3. Лапи великі, округлені, задні лапи довші передніх.</p>
<p>4. Голова трохи витягнута з округлими контурами та широкою мордочкою.</p>
<p>5. Ніс великий, добре виражені підвусники. Профіль легкого переходу.</p>
<p>6. Вуха малого або середнього розміру, поставлені широко, нахилені вперед, заокруглені на кінчиках.</p>
<p>7. Великі широко поставлені очі.</p>
<p>8. Забарвлення будь-якого кольору, крім блакитного і «аквамарину» у теббі забарвлень, однак сніжний бенгальський кіт володіє лише інтенсивним блакитним забарвленням.</p>
<p>9. Коротка густа шерсть, блискуча та шовковиста.</p>
<p>10. Середньої довжини хвіст, товстий, на кінчику заокруглений.</p>
<h3>Характер бенгальських котів</h3>
За своїм характером бенгальські коти аж ніяк не нагадують своїх прародичів: вони люблячі і віддані, вміють будувати міцні стосунки зі своїми господарями. Найкраще ці коти вживаються з тими, хто кожен день приділяє достатньо часу для спілкування зі своїм улюбленцем. Особливо порода товаришує з людьми, які щодня їх вигулюють: бенгальські коти люблять ходити на поводку та обожнюють гратися з водою.
<iframe width="560" height="315" src="https://www.youtube.com/embed/7D50zYBfDTg" title="YouTube video player" frameborder="0" allow="accelerometer; autoplay; clipboard-write; encrypted-media; gyroscope; picture-in-picture; web-share" allowfullscreen></iframe>
Бенгальські коти одна з ти порід, які ведуть активний спосіб життя. Вони здатні вивчати дії людей і намагаються їх повтори, наприклад, відкривати шафи, двері чи навіть вікна. Високі розумові здібності бенгальських котів пояснюються тим, що їхнім предкам було необхідно мати достатньо розуми, аби виживати в дикій природі. Власники улюбленців цієї породи зазначають, що їх коти абсолютно не агресивні. Отже в процесі одомашнення бенгальських котів агресія, притаманна їх прародичам, повністю «вивітрилась».
Коти бенгальської породи швидко навчаються, можуть вивчити різні трюки та запам’ятати різноманітні ігри. Вони лишають грайливими навіть похилому віці. Ці улюбленці люблять «атакувати» все, що рухається, тому навіть миші не мають проти них жодного шансу. Однак деякі власники не дуже раді таким навичкам бенгальського кота, адже часто «здобиччю» стають пальці рук та ніг господаря)).
Бенгальські коти обожнюють свободу. Вони, як правило, не люблять коли їх постійно носять на руках і можуть навіть дряпатися аби їх відпустили. Ні, це не означає, що вони не дружелюбні, просто вони більше вас любитимуть, якщо ви їх не обмежуватимете.
<h3>Бенгальський кіт фото</h3>
<img src="https://murlo.org/uk/wp-content/uploads/2014/08/%D0%91%D0%B5%D0%BD%D0%B3%D0%B0%D0%BB%D1%8C%D1%81%D1%8C%D0%BA%D0%B8%D0%B9-%D0%BA%D1%96%D1%82-%D1%86%D1%96%D0%BD%D0%B0-1-750x536.jpg"/>
<img src="https://murlo.org/uk/wp-content/uploads/2014/08/%D0%91%D0%B5%D0%BD%D0%B3%D0%B0%D0%BB%D1%8C%D1%81%D1%8C%D0%BA%D0%B0-%D0%BA%D1%96%D1%88%D0%BA%D0%B0-2-750x498.jpg"/>
<img src="https://murlo.org/uk/wp-content/uploads/2014/08/%D0%B1%D0%B5%D0%BD%D0%B3%D0%B0%D0%BB%D1%8C%D1%81%D0%BA%D0%B0%D1%8F-%D0%BA%D0%BE%D1%88%D0%BA%D0%B0-%D0%BE%D0%BF%D0%B8%D1%81%D0%B0%D0%BD%D0%B8%D0%B5-%D0%BF%D0%BE%D1%80%D0%BE%D0%B4%D1%8B-750x485.jpg"/>
<img src="https://murlo.org/uk/wp-content/uploads/2014/08/%D0%91%D0%B5%D0%BD%D0%B3%D0%B0%D0%BB%D1%8C%D1%81%D1%8C%D0%BA%D1%96-%D0%BA%D0%BE%D1%82%D0%B8-%D0%BA%D0%BE%D1%88%D0%B5%D0%BD%D1%8F-750x498.jpg"/>
   <summary>Бенгальський кіт</summary></details>
<h2>Клички для котів</h2>
<p>Якщо ви вже визначили з вибором породи свого майбутнього улюбленця, наступним кроком стане вибір клички для кота. Раніше з цим було просто - Мурка, Васька, Маркіза, Рижик, - але ж це не оригінально і вже всім «приїлося». Зараз існує безліч оригінальних кличок, а тому ви легко зможе вибрати таке ім'я для кота, яке і звучатиме красиво, й ідеально буде підходити вашому улюбленцю за характером. Ви ж ознайомилися з притаманним вибраній вами породі котів характером? Якщо ні, зробити це можна в розділі «Породи котів» і це обов'язково, адже кіт Феня не може вести себе як кіт Вегас, а кішка Іся не вестиме себе ж як кішка Анабель.</p>
<h3>Імена для кішок</h3>
<p>Аббі        Абігель        Аврора        Адель        Айріс</p>
<p>Аліса        Анабель        Ася        Багіра        Баффі</p>
<p>Бела        Бонні        Бріджит        Буся        Буська</p>
<p>Вікторія        Вилка        Вишня        Гайка        Грейс</p>
<p>Дея        Джесі        Джина        Джульета        Дуся</p>
<p>Дейзі        Жасмін        Жуля        Зайка        Зенді</p>
<p>Іся        Іриска        Карамелька        Кнопа        Ксюша</p>
<p>Кетті        Лаванда        Лілу        Ліза        Мандаринка</p>
<p>Марго        Маркіза        Мася        Мелісса        Міа</p>
<p>Мікі        Мішель        Моніка        Мурка        Муся</p>
<p>Ненсі        Ніка        Нічка        Нюша        Плюшу</p>
<p>Принцеса        Пуся        Пушинка        Рейчел        Рися</p>
<p>Сара        Сінді        Сімка        Снєжка        Сніжинка</p>
<p>Соня        Тіна        Тіффані        Фібі        Фіона</p>
<p>Хлоя        Челсі        Шанель        Шані        Шейла</p>
<p>Шмунька        Емілі        Яся</p>
<h3>Імена для котів</h3>
<p>Абрамович Абрикос Айс Алекс Амур</p>
<p>Арчі Байт Бакс Бальтазар Барон</p>
<p>Бенджамін  Беня Бурбузяка ВанГог Васька</p>
<p>Ватсон Вегас Віскас Вольт Гаврик</p>
<p>Гарфілд Гоша Грей Гуччі Джастін</p>
<p>Дімка Дуглас Жабс Жопкінс Жорик</p>
<p>Шахрай Зевс Зефір Ізя Кайзер</p>
<p>Кейген Кекс Кокос Космос  Кріс</p>
<p>Кубик Лаккі Лекс Лео Ледар</p>
<p>Лютер Сімба Сніжок Снікерс Сосісич</p>
<p>Сем Теді Тьома Тімон Тімошка</p>
<p>Томас Кріп Фенікс Філя Кульок</p>
<p>Хвостик Цезар Чуча Спритник Шухер</p>
<p>Елвіс Дизель Покер Патрон Абадон</p>
<p>Алладін Покемон Арго Пончик Анунак</p>
<p>Джеккі Оніл Кунка</p>
<h2>Все про корм для котів</h2>
Годувати свого домашнього улюбленця натуральною їжею чи готовим кормом – вибирати лише вам. Однак якщо у вас немає багато вільного часу, то готовий корм для котів стане ідеальним рішення. Однак вибір корму дуже відповідальне завдання і перш ніж до нього приступити, варто дізнатися на які види та класи діляться корма для котів. Після цього можна приступати до вивчення відгуків власників котів про певні марки кормів. Саме для останнього призначений даний розділ.
<h3>Корм для котів Optimeal</h3>
Сьогодні ми розповімо про сухий корм для котів Optimeal, що належить до супер преміум класу. Виробляється він в Україні компанією «Кормотех». Адреса офіційного сайту корму – http://www.optimeal.eu/ де виробник надав докладну інформацію про всю лінійку своїх кормів (інгредієнти складу, рекомендації по годуванню).

Крім корму для котів випускається і Optimeal для собак. Ще відзначимо, що ці корма виробляються за технологією швейцарської компанії Swiss Pet Nutrition Group GmbH.
<h3>Склад</h3>
Ознайомимося зі складом сухого корму «Оптіміл» на прикладі формули «для дорослих котів, з ефектом виведення шерсті, з м’ясом качки». На зображенні нижче – дані з офіційного сайту корму:
<img src="https://murlo.org/uk/wp-content/uploads/2018/02/%D0%A1%D0%BA%D0%BB%D0%B0%D0%B4-%D0%BA%D0%BE%D1%80%D0%BC%D1%83-%D0%9E%D0%BF%D1%82%D1%96%D0%BC%D1%96%D0%BB.jpg"/>
На першому місці – дегідратований протеїн м’яса качки, не менше 26%. Білок м’яса качки дуже добре засвоюється травною системою кота. Хоча далі по складу ще є кукурудзяний глютен, який є джерелом рослинного білка, основна частина з зазначених в аналізі 34% білка все ж з м’яса качки. Ще у складі є “м’ясо качки 5%”.

Рис і кукурудза служать джерелами вуглеводів. Рис вважається одним з найкращих джерел вуглеводів для котів, а кукурудза ще й багата різними амінокислотами. Джерелом жирів в кормі виступають жир з птиці, масло лосося (1%) і олія з огірочника.


Целюлоза натурального походження – джерело клітковини, яка і забезпечує корму підвищену здатність виводити шерсть з шлунку. Також джерелом клітковини виступають м’якоть буряка, насіння льону і трави розташовані у кінці складу.

Треба зазначити, що насіння льону також багаті ненасиченими жирними кислотами, а лікувальні трави містять в невеликій кількості різні корисні речовини.

З решти інгредієнтів: пивні дріжджі багаті вітамінами B-групи, тому дуже корисні для шкіри та шерсті; яєчний порошок багатий білком, вітамінами і мінералами; журавлина містить натуральні антиоксиданти; мананоолигосахариды – пребіотик, поліпшує травлення.


Крім основних інгредієнтів корм Optimeal містить корисні харчові добавки вітамінів (A, D3, E, C, B6, H), мінералів (залізо, йод, марганець, цинк, мідь, селен) та інших корисних речовин (таурин, Dl-метіонін – незамінні для кішок амінокислоти).

Збереження корму протягом тривалого часу забезпечує натуральний антиоксидант – екстракт токоферолу природного походження. Цей антиоксидант по суті є вітаміном E, так що він не тільки абсолютно нешкідливий, але навіть дуже корисний.
<h3>Плюси і мінуси</h3>
<h4>Переваги даного корму:</h4>
<p>1. основна часто білка тваринного походження, він набагато краще ніж рослинний засвоюється травною системою котів;</p>
<p>2. багатий вітамінами, мінералами і іншими корисними речовинами;</p>
<p>3. містить тільки натуральні інгредієнти, в тому числі і натуральний антиоксидант (токоферол, який по суті є вітаміном E);</p>
<p>4. широка лінійка включає корма з різними смаками, спеціалізовані корма для стерилізованих котів, беззернові корма;
</p>
<p>5. невисока ціна при досить гарній якості складу.</p>
<h4>Недоліки корми «Оптіміл»:</h4>
<p>. суттєвих недоліків не виявлено.</p>
<img src="https://murlo.org/ru/wp-content/uploads/2018/02/%D0%9A%D0%BE%D1%80%D0%BC-%D0%B4%D0%BB%D1%8F-%D0%BA%D0%BE%D1%88%D0%B5%D0%BA-Optimeal-%D0%BE%D1%82%D0%B7%D1%8B%D0%B2%D1%8B-650x328.jpg"/>
<h3>Відгуки про корм для кішок Optimeal</h3>
<h4>Пише Олена:</h4>
Кошеняті спочатку по незнанню давали все що під руку попадеться, а попадався як правило віскас. У підсумку шерсть випадала просто клаптями і сильно закисали очі. Коли перейшли на корм Optimeal, котик кілька днів його ігнорував (мабуть звик до ароматизаторів і т.п.), зараз звик і їсть дуже добре. Зі здоров’ям все нормально, шерсть сильно не линяє, “вихід” хороший. Я задоволена!
<h4>Пише Настя:</h4>
Нашому персику свій час брали Акану, але все таки сильно б’є по кишені. Так що перейшли на Оптіміл ось вже пару місяців, і цілком задоволені, зі калом і шерстю все добре, кіт їсть з апетитом, пробували ще з яловичиною, але з куркою йому більше сподобалося. Загалом немає сенсу платити в кілька разів більше за імпортний корм, якщо в Україні роблять відмінно і за нормальною ціною))
<h4>Пише Лідія:</h4>
Дуже позитивні враження після переходу на цей корм. Особливо порадував склад корму (м’ясо качки, рис, кукурудза, куряча печінка, масло лосося і журавлина і бета-глюкан) пропонується за дуже скромну, непорівнянну ціну з зарубіжними аналогами. Для мене тепер взагалі відпало питання з вибором виробника корму. Кішка дуже задоволена, ЗДОРОВИЙ апетит.
<h3>Висновки про корми «Оптіміл»</h3>
Про сухий корм для котів Optimel відгуки ветеринарів і відгуки покупців тільки позитивні. Склад у корму також дуже хороший, тому ми сміливо рекомендуємо його в якості основного раціону харчування для ваших котів і кішок.
<h4>Ціна, де купити</h4>
<h5>В Україні корм «Оптіміл» продається за такими цінами:</h5>
<p>1. Сухий корм Optimeal, упаковка 300 гр – від 58 гривень;</p>
<p>2. Сухий корм Оптіміл, упаковка 650 гр – від 133 гривень;</p>
<p>3. Сухий корм Optimeal, упаковка 4 кг – від 430 гривень;</p>
<p>4. Сухий корм Оптіміл, упаковка 10 кг – від 1066 гривень;</p>
<p>5. Вологий корм Optimeal, пакетик 85 гр – від 13 гривень.</p>
Купити його можна в інтернет-зоомагазині Petslike.net і багатьох інших зоомагазинах.
</main>
<footer>По всіх питанням стосовно сайту «Мурло» звертайтеся на електронну адресу support@murlo.org</footer>
</html>
